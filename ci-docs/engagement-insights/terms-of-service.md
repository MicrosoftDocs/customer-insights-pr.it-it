---
title: Condizioni d'uso dell'anteprima
description: Leggere e comprendere le condizioni d'uso delle informazioni dettagliate sull'interazione.
author: mochimochi016
ms.reviewer: mhart
ms.author: jefhar
ms.date: 06/09/2021
ms.service: customer-insights
ms.subservice: engagement-insights
ms.topic: conceptual
ms.manager: shellyha
ms.openlocfilehash: d43d3c49c81ab343db5623ee4f5ebeb100d3b2b7
ms.sourcegitcommit: 302910e39153f4b5c850ed9b1a62cb867e4df358
ms.translationtype: HT
ms.contentlocale: it-IT
ms.lasthandoff: 06/09/2021
ms.locfileid: "6218943"
---
# <a name="microsoft-dynamics-365-customer-insights--engagement-insights-preview"></a>MICROSOFT DYNAMICS 365 CUSTOMER INSIGHTS - Informazioni dettagliate sull'interazione (anteprima) 

Informazioni dettagliate sull'interazione (anteprima) è una funzionalità di anteprima della versione preliminare, pertanto prevede misure di sicurezza, privacy e posizione dei dati inferiori o diverse rispetto alle funzionalità generalmente disponibili in Dynamics 365 Customer Insights. Esaminare i termini seguenti e la documentazione del prodotto per determinare se le informazioni dettagliate sull'interazione (anteprima) sono appropriate ai propri dati.

## <a name="preview-terms-of-service"></a>CONDIZIONI D'USO DELL'ANTEPRIMA

ULTIMO AGGIORNAMENTO OTTOBRE 2020 

Visualizzando o utilizzando l'anteprima dei servizi di Dynamics 365 Customer Insights - Informazioni dettagliate sull'interazione (insieme a qualsiasi origine dati fornita da Microsoft, i "Servizi"), il licenziatario accetta i termini e le condizioni del presente Contratto. Qualora non li accettasse, non dovrà accedere ai Servizi né utilizzarli.

## <a name="1-what-this-agreement-covers"></a>1. AMBITO DEL PRESENTE CONTRATTO

Il presente contratto viene stipulato tra il licenziatario ("Cliente", "Partecipante" o "Licenziatario") e Microsoft Corporation, ("Microsoft"). I termini e le condizioni del presente contratto ("Contratto") si applicano all'accesso Servizi e al loro utilizzo da parte del licenziatario. Per chiarezza, i Servizi coperti dal presente Contratto includono solo Customer Insights - Informazioni dettagliate sull'interazione e non altre caratteristiche o funzionalità di Customer Insights, incluse senza limitazioni le informazioni dettagliate sul gruppo di destinatari. I Servizi sono servizi di valutazione opzionali per ottenere commenti prima del rilascio generale.  

Alcuni servizi o software Microsoft potrebbero essere necessari per utilizzare i Servizi ("Offerte obbligatorie"). Microsoft non concede alcun diritto ai sensi del presente Contratto per accedere alle Offerte richieste o per utilizzarle. Le Offerte richieste sono concesse in licenza separatamente ai sensi del rispettivo Contratto di licenza Microsoft e potrebbero richiedere il pagamento di un corrispettivo. Qualora il licenziatario sia abbonato a Dynamics 365 o ad altri servizi Microsoft, il contratto con il cliente di Dynamics 365 o qualsiasi altro contratto di assistenza Microsoft si applica al proprio utilizzo di Dynamics 365 o di altri servizi Microsoft in generale. Il presente Contratto si applica specificamente all'uso dei Servizi.  

"Contratto di licenza Microsoft" o "MLA" indica i Termini dei Servizi online di Microsoft (vedi http://microsoftvolumelicensing.com/) e il contratto multilicenza Microsoft del Partecipante, o qualsiasi altro contratto applicabile, in base al quale il Partecipante ha sottoscritto o ottenuto una licenza per qualsiasi Offerta richiesta. 

## <a name="2-the-services"></a>2. I SERVIZI

### <a name="21-pre-release-services-and-updates"></a>2.1. Servizi e aggiornamenti della versione preliminare

Il licenziatario riconosce che: 

(i) I Servizi forniti ai sensi del presente Contratto sono in fase preliminare e sono disponibili solo per un periodo di tempo limitato. (ii) I Servizi potrebbero non funzionare correttamente o nel modo in cui una versione commerciale dei Servizi potrebbe funzionare. (iii) I Servizi potrebbero subire interruzioni e tempi di inattività prolungati durante i quali potrebbe non essere possibile accedere ai Dati del cliente o ad altre funzionalità. (iv) Gli aggiornamenti possono essere forniti per tutto il periodo e tali aggiornamenti possono comportare l'eliminazione dei Dati del cliente o la modifica della funzionalità dei Servizi. (v) In generale, poiché si tratta di una versione preliminare dei Servizi, i Dati del cliente potrebbero andare persi in toto o in parte. (vi) I Dati del cliente non possono essere migrati dai Servizi a future versioni preliminari o commerciali che potrebbero essere rilasciate. (vii) Microsoft può scegliere di non rendere i Servizi generalmente disponibili. (viii) Il licenziatario ha la responsabilità di determinare l'adeguatezza dell'utilizzo dei Servizi e si assume tutti i rischi associati all'utilizzo dei Servizi, inclusi, a titolo esemplificativo ma non esaustivo, rischi e costi di errori del programma, conformità alle leggi applicabili, danneggiamenti o perdita di attrezzature e mancata disponibilità o interruzione delle operazioni. 

### <a name="22-future-releases"></a>2.2. Versioni future

Microsoft può modificare i Servizi in qualsiasi momento, ad esempio per una versione preliminare o commerciale futura, e non può rilasciare un'ulteriore versione preliminare o commerciale.  

### <a name="23-pre-release-limitations"></a>2.3. Limiti della versione preliminare

A causa del loro stato di versione preliminare, i Servizi possono impiegare misure di privacy e sicurezza inferiori o diverse rispetto a quelle normalmente presenti in un servizio online aziendale Microsoft.  Non è possibile utilizzare i Servizi per elaborare altri dati soggetti a requisiti di conformità elevati.   

### <a name="24-access-and-use-rights"></a>2.4. Diritti di accesso e utilizzo

Il licenziatario può accedere ai Servizi e utilizzarli solo attraverso i mezzi designati da Microsoft per i Servizi e solo in conformità alle condizioni del presente contratto e alle politiche e procedure designate per l'utilizzo dei Servizi. Accettando e rispettando il presente contratto, il licenziatario può utilizzare i Servizi al solo scopo di testarli internamente e fornire commenti a Microsoft.   

### <a name="25-restrictions"></a>2.5. Restrizioni

Durante l'uso dei Servizi, il licenziatario non può accedervi né utilizzarli: 

- per progettare o compilare un servizio concorrenziale o copiare in altro modo il design, la funzionalità o le interfacce utente all'interno dei Servizi;  

- per aggirare eventuali limitazioni tecniche nei Servizi che consentono al licenziatario di utilizzarlo solo in determinati modi;  

- per condividere, pubblicare, noleggiare, concedere in leasing, prestare, vendere o trasferire i Servizi a terzi o per servizi di hosting commerciale; 

- in un modo vietato da leggi, regolamenti, ordinanze o decreti governativi; 

- per violare i diritti altrui;  

- per tentare di ottenere l'accesso non autorizzato o interrompere qualsiasi servizio, dispositivo, dato, account o rete;  

- per inviare posta indesiderata o distribuire malware; 

- in modo da danneggiare i Servizi o comprometterne l'utilizzo da parte di altri; o  

- in qualsiasi applicazione o situazione in cui un errore del Servizio potrebbe causare la morte o gravi lesioni personali a qualsiasi persona oppure gravi danni fisici o ambientali. 

Se utilizza i Servizi in un ambiente condiviso o sandbox con altri utenti che non appartengono alla sua organizzazione, il licenziatario non può interferire con l'uso dell'ambiente di altri utenti e non può visualizzare, eliminare o modificare dati, software, informazioni o altri materiali inseriti nell'ambiente da altri utenti.

## <a name="3-data"></a>3. DATI

"GDPR" indica il Regolamento 2016/679 del Parlamento Europeo e del Consiglio relativo alla protezione delle persone fisiche relativamente al Trattamento dei Dati personali e alla libera circolazione di tali dati. I termini "Dati personali", "Soggetto dei dati", "Titolare", "Violazione dei dati personali", "Responsabile del trattamento", "Elaborazione" e "Autorità di controllo" hanno il significato definito nel GDPR o in altre leggi applicabili. "Sub-responsabile del trattamento" indica un Responsabile nominato da un altro Responsabile.  

### <a name="31-your-responsibility"></a>3.1 Responsabilità del licenziatario

Il licenziatario è l'unico responsabile di tutti i dati forniti a Microsoft tramite l'accesso ai Servizi o il loro utilizzo ("Dati del cliente") e di qualsiasi programma o servizio software utilizzato in relazione all'accesso ai Servizi o al loro utilizzo inclusa, senza limitazione alcuna, l'adozione delle misure necessarie per eseguire il backup di tali Dati del cliente, servizi o programmi software. 

### <a name="32-processing-of-personal-data-gdpr"></a>3.2 Trattamento dei dati personali; GDPR.

Nella misura in cui Microsoft è un Responsabile o un Sub-responsabile del trattamento dei Dati personali in relazione ai Servizi, tali Dati personali saranno soggetti agli impegni di Microsoft relativi ai "Dati dei servizi professionali" nelle Condizioni dei Servizi online e nell'Addendum sulla Protezione dei Dati dei Servizi online. Il licenziatario conferma di disporre dei consensi appropriati da parte degli interessati per il trasferimento, l'archiviazione e il trattamento dei Dati personali negli Stati Uniti o in qualsiasi altro paese in cui Microsoft o le sue affiliate, filiali o provider di servizi dispongano di sedi. 

## <a name="4-proprietary-rights"></a>4. DIRITTI DI PROPRIETÀ

### <a name="41-reservation-of-rights-no-other-license"></a>4.1. Riserva di diritti; Nessun'altra licenza

Ad eccezione dell'utilizzo limitato e dei diritti di accesso ai Servizi stabiliti nel presente contratto, Microsoft si riserva tutti gli altri diritti non espressamente concessi nel presente contratto. Nessun diritto aggiuntivo (comprese licenze, diritti o patti impliciti) viene concesso per implicazione, preclusione o altro. 

### <a name="42-no-claims-of-ownership-by-microsoft"></a>4.2. Nessuna rivendicazione di proprietà da parte di Microsoft

Microsoft non rivendica alcuna proprietà o controllo sui Dati del cliente forniti dal licenziatario in relazione all'utilizzo dei Servizi. È esclusiva responsabilità del licenziatario proteggere i propri diritti relativi ai Dati del cliente e a tali informazioni.  

### <a name="43-customer-data"></a>4.3. Dati dei clienti

Il licenziatario dichiara e accetta di garantire di disporre dei diritti necessari sui Dati del cliente, inclusi i Dati personali, i programmi software o i servizi che utilizza in connessione con i Servizi, e che tali attività non violano la proprietà intellettuale, personale o altri diritti di proprietà di terzi. Il licenziatario accetta di ottenere tutti i diritti necessari, e di rispettare tutte le licenze o altre condizioni, dal legittimo proprietario di tali Dati del cliente, programmi software o servizi di cui non è proprietario. Il licenziatario accetta di accedere ai Servizi o di utilizzarli (a) senza pretendere di sottoporre Microsoft a qualsiasi altro obbligo nei confronti del licenziatario stesso o di terzi ed (b) esclusivamente in modo conforme a tutte le leggi e i regolamenti applicabili. 

Microsoft deterrà esclusivamente eventuali miglioramenti apportati ai Servizi derivanti dall'accesso ai Dati del cliente e dal loro utilizzo. Microsoft può altresì utilizzare le informazioni derivate dai Dati del cliente purché tale utilizzo non includa i Dati del cliente. Inoltre, nessun Dato del cliente può essere sottoposto a decompilazione in seguito a tale utilizzo.

## <a name="5-no-support"></a>5. NESSUN SUPPORTO

Microsoft non ha alcun obbligo di fornire assistenza per i Servizi. I Servizi potrebbero essere inaccessibili a causa di motivi pianificati e non programmati, inclusi aggiornamenti di manutenzione, interruzioni dell'alimentazione, guasti del sistema, tempi di inattività prolungati e altre interruzioni. Durante tali periodi, Il licenziatario potrebbe non essere in grado di accedere ai Servizi e di utilizzarli, in toto o in parte. Alcuni o tutti i Dati del cliente potrebbero andare persi. In caso di interruzioni che ritiene possano causare rischi ai Servizi, Microsoft può decidere a sua esclusiva discrezione di sospenderli.  

PER TALI MOTIVI, I SERVIZI SONO ESCLUSI DA QUALSIASI IMPEGNO ASSUNTO DA MICROSOFT NEI PROPRI CONTRATTI DI SERVIZIO IN GENERALE, INCLUSO, SENZA LIMITAZIONE ALCUNA, QUALSIASI IMPEGNO ASSUNTO DA MICROSOFT IN CONTRATTI DI SERVIZIO APPLICABILI A MICROSOFT POWER BI O DYNAMICS 365. 

## <a name="6-software"></a>6. SOFTWARE

### <a name="61-scope-of-license"></a>6.1. Ambito della licenza

Nell'ambito dell'utilizzo dei Servizi, Microsoft concede al licenziatario un diritto limitato a: (a) installare e utilizzare il software fornito da Microsoft per l'installazione sul dispositivo del licenziatario al fine di utilizzarlo con il Servizio per abilitare determinate funzionalità (il "Software") su più Computer del Licenziatario esclusivamente per valutare, dimostrare, prototipare e testare internamente il Software per un possibile utilizzo nei o in connessione con i prodotti e i servizi del Licenziatario; e (b) copiare ragionevolmente il Software, e includere parti applicabili del Software nei programmi del Licenziatario, in ogni caso esclusivamente in conformità e allo scopo indicato nella clausola (a) di cui sopra (e qualsiasi parte del Software unita ad un altro programma continuerà ad essere soggetta al presente Contratto).

### <a name="62-limitations-of-license"></a>6.2. Limitazioni della licenza

Microsoft si riserva tutti gli altri diritti su tale Software. Il licenziatario non può disassemblare, decompilare o retroingegnerizzare alcun Software di questo tipo incluso nei Servizi, ad eccezione e solo nella misura in cui la legge consente espressamente questa attività. Nonostante tali limitazioni, il licenziatario può (a) incorporare parti binarie applicabili del Software nei programmi del Licenziatario, esclusivamente come previsto dalla documentazione; o (b) creare eventi personalizzati durante l'utilizzo del Software da parte del Licenziatario. 

Il Software è soggetto alle leggi e ai regolamenti in materia di esportazione degli Stati Uniti. Il licenziatario deve attenersi a tutte le leggi e le normative sull'esportazione nazionale e internazionale applicabili al Software. Tali leggi includono restrizioni su destinazioni, utenti finali e utilizzo finale. Per ulteriori informazioni, vedi https://aka.ms/exporting. 

Salvo diversa comunicazione da parte di Microsoft, la licenza per l'utilizzo del Software fornito da Microsoft come parte dei Servizi cesserà quando verrà meno il diritto del licenziatario di utilizzare i Servizi. In tal caso, il licenziatario dovrà disinstallare immediatamente il Software. Microsoft può disabilitare il Software in questo momento.

## <a name="7-feedback"></a>7. COMMENTI

Qualora il licenziatario fornisca a Microsoft commenti sul software, concederà a Microsoft, senza alcun costo aggiuntivo, il diritto di usare, condividere e commercializzare i commenti in qualsiasi modo e per qualsiasi scopo. Il licenziatario concederà anche a terze parti, senza alcun costo aggiuntivo, eventuali diritti di proprietà intellettuale necessari per usare o interfacciare i loro prodotti, le tecnologie e i servizi con componenti specifici di un software o servizio Microsoft che includa i commenti. Il licenziatario non fornirà a Microsoft commenti soggetti a una licenza che richieda a Microsoft di concedere in licenza il suo software o la sua documentazione a terze parti a fronte dell'eventuale inclusione dei commenti nel software o nella documentazione stessa. Tali diritti resteranno validi anche dopo la scadenza del presente contratto.

## <a name="8-publicity"></a>8. PUBBLICITÀ

In relazione ai Servizi, Microsoft può creare documentazione, filmati, fotografie, riferimenti, citazioni o altre registrazioni o materiali ("Materiale pubblicitario"). Qualsiasi Materiale pubblicitario sarà identificato in anticipo e concordato di comune accordo, e le seguenti disposizioni si applicheranno solo nella misura concordata da Microsoft in merito al Materiale pubblicitario specifico.

### <a name="81-rights"></a>8.1. Diritti

Il licenziatario concede a Microsoft il diritto non esclusivo di utilizzare il proprio nome, marchi di fabbrica, marchi di servizio e logo ("Marchi") in tale Materiale pubblicitario.

### <a name="82-approvals"></a>8.2. Approvazioni

Il licenziatario avrà il diritto di approvare, precedentemente al primo di utilizzo da parte di Microsoft, i Materiali pubblicitari che includono Marchi o Nome e sembianze. Il licenziatario esaminerà immediatamente i Materiali e li approverà o disapproverà (l'approvazione non potrà essere negata senza un motivo ragionevole) entro cinque giorni lavorativi dalla ricezione. La mancata risposta entro l'intervallo di cinque giorni verrà considerata un'approvazione. Il licenziatario è il solo responsabile della segnalazione a Microsoft di ogni errore concreto o della rimozione delle Informazioni riservate del licenziatario stesso dai Materiali pubblicitari.

## <a name="9-disclaimer-of-warranties"></a>9. ESCLUSIONE DI GARANZIA

MICROSOFT FORNISCE I SERVIZI E IL SUPPORTO TECNICO (SE PRESENTI) "COSÌ COME SONO", "CON TUTTI I DIFETTI" E "COME SONO DISPONIBILI". IL LICENZIATARIO CHE UTILIZZA TALI SERVIZI SE NE ASSUME OGNI RISCHIO. MICROSOFT NON FORNISCE ALCUNA GARANZIA O CONDIZIONE ESPLICITA IN BASE O IN RELAZIONE AI SERVIZI O AL SUPPORTO TECNICO (SE PRESENTI). NELLA MISURA CONSENTITA DALLE LEGGI LOCALI, MICROSOFT NON RICONOSCE ALCUNA GARANZIA O CONDIZIONE IMPLICITA, INCLUSE LE GARANZIE DI COMMERCIABILITÀ (QUALITÀ NON INFERIORE ALLA MEDIA), IDONEITÀ PER UNO SCOPO SPECIFICO, QUALITÀ SODDISFACENTE, TITOLARITÀ O NON VIOLAZIONE DI DIRITTI DI TERZI. IL LICENZIATARIO RICONOSCE CHE I SISTEMI INFORMATICI E DI TELECOMUNICAZIONE NON SONO ESENTI DA GUASTI E DA PERIODI DI INATTIVITÀ OCCASIONALI. MICROSOFT NON GARANTISCE CHE I SERVIZI SARANNO ININTERROTTI, PUNTUALI, SICURI O PRIVI DI ERRORI O CHE NON SI VERIFICHERANNO PERDITE DI DATI.

## <a name="10-limitation-of-liability"></a>10. LIMITAZIONE DI RESPONSABILITÀ

NELLA MISURA MASSIMA CONSENTITA DALLA LEGGE, IN NESSUN CASO MICROSOFT SARÀ RESPONSABILE PER ALCUN DANNO INDIRETTO, ACCIDENTALE, CONSEQUENZIALE, PUNITIVO, SPECIALE O ESEMPLIFICATIVO DERIVANTE DA O IN QUALSIVOGLIA MODO RELATIVO AL PRESENTE CONTRATTO O ALLE SUE PRESTAZIONI. QUESTA ESCLUSIONE SI APPLICHERÀ INDIPENDENTEMENTE DALLA TEORIA GIURIDICA SU CUI SI BASA QUALSIASI RICHIESTA DI TALI DANNI, ANCHE QUALORA MICROSOFT FOSSE STATA AVVISATA DELLA POSSIBILITÀ DI TALI DANNI, SE TALI DANNI FOSSERO RAGIONEVOLMENTE PREVEDIBILI O QUALORA L'APPLICAZIONE DI TALE ESCLUSIONE CAUSASSE L'IMPOSSIBILITÀ DI PORRE RIMEDIO AL DANNO VERIFICATOSI. LA RESPONSABILITÀ TOTALE DI MICROSOFT PER TUTTI I RECLAMI RELATIVI AL PRESENTE CONTRATTO NON SUPERERÀ USD 5,00. TALE LIMITE SI APPLICA QUALORA IL RECLAMO SIA PER AZIONE CONTRATTUALE, COLPA O ALTRO.

## <a name="11-term-termination"></a>11. TERMINE; RISOLUZIONE

### <a name="111-term"></a>11.1. Termine

Il presente Contratto sarà valido a partire dalla data della prima accettazione da parte del licenziatario. Il presente Contratto sostituisce qualsiasi contratto precedente in base al quale il licenziatario utilizzava Dynamics 365 Product Insights o qualsiasi servizio precedente. Il presente Contratto terminerà alla (i) data in cui si verificherà la prima disponibilità di una versione commerciale dei Servizi (se possibile) o alla (ii) data in cui Microsoft invierà all'utente una notifica di risoluzione, a seconda dell'evento che si verificherà per primo. Microsoft può sospendere o annullare l'utilizzo di e l'accesso a tutti o parte dei Servizi o rescindere il presente Contratto in qualsiasi momento per qualsiasi motivo e a sua esclusiva discrezione.

### <a name="112-effect-of-termination"></a>11.2. Effetto della risoluzione

In caso di cancellazione, sospensione o risoluzione, il diritto di utilizzare i Servizi si interrompe immediatamente e il licenziatario deve rimuovere immediatamente i Dati del cliente e le applicazioni dai Servizi. In caso di risoluzione del presente Contratto, anche tutti gli altri diritti concessi al licenziatario dal presente Contratto cesseranno automaticamente.  

## <a name="12-miscellaneous"></a>12. VARIE

### <a name="121-applicable-law-and-jurisdiction"></a>12.1. Legge applicabile e giurisdizione

Il presente Contratto è disciplinato dalle leggi dello Stato di Washington. Se sussiste una giurisdizione federale, ogni parte accetta la giurisdizione e la competenza territoriale esclusive dei tribunali federali con sede a King County, Washington. Se non sussiste alcuna giurisdizione federale, ogni parte accetta la giurisdizione e la competenza territoriale esclusive della Corte superiore con sede a King County, Washington. 

### <a name="122-severability"></a>12.2. Separabilità

Qualora l'autorità giudiziaria competente stabilisca che una disposizione del presente Contratto sia illegale, non valida o non attuabile, le condizioni rimanenti del Contratto rimarranno pienamente vincolanti ed efficaci. 

### <a name="123-no-assignment"></a>12.3. Nessuna assegnazione

Il licenziatario non potrà trasferire il presente Contratto, né alcun diritto o obbligo derivanti dallo stesso, direttamente o indirettamente (ad esempio, mediante fusione, consolidamento, riorganizzazione o trasferimento del controllo), mediante esecuzione di un contratto, legge o altro, senza il previo consenso scritto di Microsoft. 

### <a name="124-entire-agreement"></a>12.4. Intero contratto
 
Il presente Contratto costituisce l'intero accordo tra le parti in relazione a questo argomento e sostituisce tutte le comunicazioni precedenti e contemporanee (inclusi eventuali contratti, rappresentazioni o riconoscimenti in forma scritta o orale) relative all'argomento in questione. Ciascuna parte rinuncia irrevocabilmente e incondizionatamente a qualsiasi diritto al quale potrebbe ricorrere per richiedere il risarcimento di danni e/o la rescissione del presente Contratto a causa di una violazione di qualsiasi garanzia non contenuta nel presente Contratto, o di qualsiasi falsa dichiarazione contenuta o meno nel presente Contratto, a meno che tale falsa dichiarazione risulti fraudolenta. Niente nella presente clausola escluderà la responsabilità in caso di dichiarazione fraudolenta.


[!INCLUDE[footer-include](../includes/footer-banner.md)]
